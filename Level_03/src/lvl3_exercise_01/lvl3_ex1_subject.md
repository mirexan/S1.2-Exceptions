

Una famosa empresa de cinemes ens ha demanat que desenvolupem una aplicació per a la reserva 
de seients en els seus cinemes. 
L’aplicació serà utilitzada pels venedors/es a l’hora de vendre les entrades.

Funcionament

L’aplicació un cop s’hagi iniciat, preguntarà a l’usuari/ària quantes files i quants seients 
per fila té la sala de cinema. 
Un cop introduïdes aquestes dades, es mostrarà el següent menú:

1.- Mostrar totes les butaques reservades.

2.- Mostrar les butaques reservades per una persona.

3.- Reservar una butaca.

4.- Anul·lar la reserva d’una butaca.

5.- Anul·lar totes les reserves d’una persona.

0.- Sortir.

L’aplicació tindrà les següents classes:

Classe Principal

Tindrà el main de l’aplicació on s’instanciarà un objecte de la classe "Cine" i cridarà 
al seu mètode "iniciar".


Classe Butaca

Tindrà les dades d’una butaca:

Atributs:

    Nombre de fila.

    Nombre de seient.

    Persona que reserva la butaca.

Mètodes:

    Constructor amb tots els paràmetres.

    Getters per tots els atributs.

    Equals: retornarà que dues butaques són iguales si la fila i el seient són iguals.

    toString: retornarà un String amb el següent format: 
    “Fila: 5, Seient: 20, Persona: Maria Febrer”


Classe Cine

Contindrà els atributs i el mètode d’inicialització.

Atributs:

    Nombre de files del cinema.

    Nombre de seients per cada fila.

    Un objecte de la classe "GestioButaques"
    Un objecte de la classe "GestioCine"

Mètodes:

    Constructor: no rebrà paràmetres. Inicialitzarà l’objecte de la classe "GestioButaques"
    i "GestioCine". Cridarà al mètode "demanarDadesInicials" que inicialitzarà 
    el nombre de files i de seients.

    iniciar: començarà l’aplicació. Cridarà al mètode "menu" i en funció del número retornat,
    cridarà al mètode corresponent de la classe "GestioCine".
    "demanarDadesInicials": Demanarà a l’usuari/ària el nombre de files i seients
    i els guardarà en els atributs corresponents

Classe GestioCine:

Contindrà la lògica per a la gestió de les operacions del cinema.

Atributs:

    Un objecte de la classe "Cine"

Mètodes:

    "Constructor": Rebrà com a paràmetre un objecte de la classe "Cine" i l’assignarà 
    a l’atribut corresponent.

    "menu": Mostrarà les opcions del menú principal a l’usuari/ària, li demanarà 
    el número de l’opció escollida i el retornarà.

    "mostrarButaques": Mostra totes les butaques reservades.

    "mostrarButaquesPersona": Demana el nom de la persona que ha fet la reserva 
    i mostra totes les butaques reservades per aquesta persona

    "reservarButaca": Demana a l’usuari/ària un número de fila 
    (crida al mètode "introduirFila"), un número de seient 
    (crida al mètode "introduirSeient"), el nom de la persona que fa 
    la reserva (crida al mètode "introduirPersona") i reserva la butaca.

    "anularReserva": Demana a l’usuari/ària un número de fila 
    (crida al mètode "introduirFila"), un número de seient (crida al mètode "introduirSeient") 
    i elimina la reserva de la butaca.

    "anularReservaPersona": Demana a l’usuari/ària el nom de 
    la persona (crida al mètode "introduirPersona") i elimina les butaques reservades 
    per la persona introduïda.

    "introduirPersona": Demana a l’usuari/ària el nom de la persona i 
    el retorna si és correcte. Si conté números, llença una excepció personalitzada 
    "ExcepcioNomPersonaIncorrecte"

    "introduirFila": Demana el nombre de fila, si aquest està entre 1 i el nombre 
    de files totals, el retorna. Si no, llença una excepció personalitzada 
    "ExcepcioFilaIncorrecta"

    "introduirSeient": Demana el seient, si el número està entre 1 i el nombre total 
    de seients, el retorna. Si no, llença una excepció personalitzada 
    "ExcepcioSeientIncorrecte"


Classe GestioButaques

Contindrà un ArrayList de butaques i els mètodes necessaris per afegir, 
eliminar i cercar les butaques a l’ArrayList.

Atributs:

    butaques: ArrayList de butaques.

Mètodes:

    Constructor: No rebrà paràmetres i inicialitzarà l’ArrayList de butaques.

    getButaques: Retornarà l’atribut butaques.

    "afegirButaca": serà l’encarregat d’afegir una butaca a l’ArrayList de butaques. 
    Rebrà com a paràmetre un objecte de la classe "Butaca" i l’afegirà a l’ArrayList. 
    Si la fila i el seient de la butaca rebuda com a paràmetre coincideixen 
    amb el d’una butaca que ja es trobi a l’ArrayList (s’utilitzarà el mètode "cercarButaca"),
    es llençarà l’excepció personalitzada "ExcepcioButacaOcupada".

    "eliminarButaca": serà l’encarregat d’eliminar una butaca de l’ArrayList de butaques. 
    Rebrà com a paràmetres el número de fila i el seient i l’eliminarà de l’ArrayList. 
    Si la fila i el seient no coincideixen amb el d’una butaca reservada 
    (s’utilitzarà el mètode "cercarButaca"), llençarà una excepció personalitzada 
    "ExcepcioButacaLliure".

    "cercarButaca": Cerca a l’ArrayList de butaques, la butaca que coincideixi amb les dades
    rebudes com a paràmetre (fila i seient). Si la troba, retornarà la posició de la butaca
    a l’ArrayList i, si no la troba, retornarà -1.
